Il progetto consiste nello sviluppo di un remake di un videogioco famoso dei primi anni 2000 per conto della ditta produttrice Mintendo.

Il videogioco dovrà essere utilizzabile sulla console proprietaria dell’azienda (Mintendo Swap) e poter interagire con gli altri videogiochi dello stesso brand, nonché con applicazioni mobile proprietarie.

Il videogioco è composto una modalità principale in singleplayer; in tale modalità l’obiettivo del giocatore è quello di collezionare creature e completare una serie di sfide di difficoltà incrementale. In aggiunta alla modalità principale è possibile giocare una modalità in multiplayer che permette di sfidare altri giocatori in possesso del videogioco nel resto del mondo.

Nel progetto è anche compresa una gestione parziale della campagna di marketing, nello specifico per la gestione di trailer del videogioco e demo del videogioco stesso. Data l’importanza del brand per Mintendo, ogni contenuto della campagna marketing dovrà prima essere approvato e in caso modificato per adattarsi il più possibile ai desideri dell’azienda.

Il videogioco prodotto dovrà soddisfare i requisiti dell'azienda e le aspettative del pubblico, in particolare viene richiesto di mantenere la struttura di gioco quanto più simile possibile al videogioco originale per soddisfare gli appassionati di lunga data del brand e al contempo adattarlo agli standard moderni in ambito videoludico, in modo da renderlo apprezzabile anche ai nuovi giocatori.

Quest’ultimo aspetto è particolarmente rilevante in quanto i vari videogiochi del brand che si sono susseguiti nel corso degli ultimi 20 anni hanno introdotto numerose variazioni e aggiunte che dovranno essere inserite in un gioco dove non erano originariamente previste, mantenendo comunque un ottimo bilanciamento all’interno del gioco al fine di mantenere un’esperienza di gioco bilanciata.


[Menu](./index.md)